---
title: Fastlegers informasjonsbehov ved medisinsk avstandsoppfølging
date: 2021-02-22T21:05:52.989Z
summary: Mastergradsoppgave.
draft: false
featured: false
external_link: https://uia.brage.unit.no/uia-xmlui/bitstream/handle/11250/2618659/Rekdal%2c%20Sondre%20Sverd.pdf?sequence=1&isAllowed=y
image:
  filename: featured
  focal_point: Smart
  preview_only: false
---
**Bakgrunn:** For å møte den fremtidige økningen i forekomsten av ikke-smittsomme kroniske sykdommer har Norge prøvd ut medisinsk avstandsoppfølging siden 2016. Resultatene så langt viser en økt trygghet, samt følelse av oppfølging og kontroll over egen helse hos pasientene. Det understrekes at det å involvere fastleger i tjenestene har vært utfordrende (Helsedirektoratet, 2018a). Videre utprøving ble startet opp i 2018 og er planlagt å fortsette til og med 2021. 

**Hensikt:** Formålet med denne masteroppgaven er å bidra med kunnskap om hvordan IKT best mulig kan understøtte fastlegenes tiltenkte rolle som koordinator i medisinsk avstandsoppfølging. Forskningsspørsmålet har i oppgaven vært: «Hvilke informasjonsbehov har fastleger i forbindelse med medisinsk avstandsoppfølging?» 

**Utvalg og metode:** Fastleger ved 3 fastlegekontor i Kristiansand Kommune ble intervjuet med semistrukturert gruppeintervju. Resultatet ble transkribert og kodet etter 5 kategorier av informasjonsbehov tilpasset fra (Gorman, 1995). 

**Resultat:** Fastlegenes informasjonsbehov omhandlet pasientdata, populasjonsstatistikk, medisinsk kunnskap, logistisk informasjon og sosial innflytelse. 

**Konklusjon:** Viktige informasjonsbehov innebar en bedre oversikt over sine risikopasienter, bedre dokumentert effekt av medisinsk avstandsoppfølging og en klarere og mer oversiktlig struktur der fastlegene forsto sin egen rolle i oppfølgingen. Det fremkom også flere bekymringer under sosial innflytelse som kan virke negativt på fremtidige implementeringsforsøk. Videre forskning er nødvendig for å ytterligere undersøke de enkelte informasjonsbehov og hvordan IKT kan understøtte disse.